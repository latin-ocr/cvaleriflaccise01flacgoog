Aacouuurrcoumaann. 39

cauda redit, passosque sinus rapit ardua ceruix.
illam incumbentem per mille uolumina pontus
prosequitur lateri adsultans, trepidisque ruentem
litoribus sua cogit hiemps. non fluctibus aequis
nubiferi uenit unda Noti, non Africus alto

tantus ouat patriisque manus cum plenus habenis
Orion bipedum flatu mare tollit equorum.

ecce ducem placitae furiis crudescere pugnae
surgentemque toris stupet immanemque paratu
Aeacides pulsentque graues ut terga pharetrae.

ille patrem pelagique deos suaque arma precatus
insiluit scopulo, motumque e sedibus aequor
horruit et celsi spatiosa uolumina monstri.

qualis ubi a gelidi Boreas conuallibus Hebri
tollitur et uolucres Riphaea per ardua nubes
praecipitat (piceo nox tum tenet omnia caelo):

illa simul molem horrificam scopulosaque terga
premonet ingentique unda subit3 intremere inde -
inlidique uadis pronae atque resurgere puppes.
occupat Alcides arcum totaque pharetrae

nube premit. non illa magis quam sede mouetur
magnus Eryx, deferre uelint quem uallibus imbres.
iam breuis et telo uolucri non utilis aer.

tumuere fremitus uanique insania coepti

et tacitus pudor et rursus pallescere uirgo:

proicit arma manu, scopulos uicinaque saxa
respicit, et quantum uentis adiuta uetustas
inpulerat pontiue fragor, tantum abscidit imi
concutiens a sede maris. iamque agmine toto oet)
pistris adest miseraeque inhiat iam proxima praedae.
stat mediis elatus aquis recipitque ruentem

Alcides saxoque prior surgentia colla

obruit3 hinc ualidos nodosi roboris ictus
congeminat. fluctus defertur belua in imos 536
iam totis resoluta uadis3 ldaeaque mater Î™
et chorus et summis ulularunt collibus Amnes.
protinus e scopulis et opaca ualle resurgunt,

 

