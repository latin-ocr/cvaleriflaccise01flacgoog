Ο. Vblllbl dinoci ' ’
ARGONAUTICON

LIBER TERTIUS.

Tertia iam gelidas Tithonia soluerat umbras

exueratque polum; Tiphyn placida alta uocabant.

it tectis Argoa manus, simul urbe prolusi

Aenidae caris socium digressibus haerent.

dant Cererem lectumque pecus nec palmite Bacchum t
Bithyno Phrygioue satum, sed quem sua noto

colle per angustae Lesbos freta suggerit Helles.

ipse agit Aesonidae iunctos ad litora gressus

Cyzicus abscessu lacrimans oneratque superbis
muneribuS, primas coniunx Percosia uestes 10
quas dederat picto et Clite uariauerat auro.

tum galeam et patriae telum insuperabile dextrae
addidit: ipse ducis phaleras et Thessala contra

- irena capit manibusque datis iunxere penates.

Tu mihi nunc causas infandaque proelia, Clio, 1⁶
pande uirum3 tibi enim superum data, uirgo, facultas
nosse animos rerumque uias. cur talia passus .
arma, quid hospitiis iunctas concurrere dextras
luppiter? unde tubae nocturnaque mouit Erinys?

1 Dindyma sanguineis famulum bacchata lacertis 20
dum uolucri quatit asper equo siluasque fatigat
Cyzicum ingenti praedae deceptus amore

adsuetum Phrygias dominam uectare per urbes
obpressit iaculo redeuntem ad irena leonem.

 

